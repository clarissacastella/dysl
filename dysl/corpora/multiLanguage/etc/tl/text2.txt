Vikipedija yra interneto enciklopedija, kurią nemokamai ir be jokių apribojimų gali skaityti, tobulinti ir pildyti visi žmonės. Vikipediją galima skaityti daugiau nei dviem šimtais kalbų, o lietuviškuosiuose puslapiuose jau yra daugiau nei 173 tūkstančiai straipsnių ir jų skaičius nuolat auga.
Liekninė viksva
Liekninė viksva (lot. Carex davalliana, angl. Davall’s sedge, vok. Torf-Segge; Davalls Segge) – viksvuolinių (Cyperaceae) šeimos, viksvų genties daugiametis augalas.
Pelkinės viksvos pavadinimas kilo iš lotyniškų žodžių: „carex“ – viksva, „davalliana“ – liekninė.
Daugiametis, dvinamis, tankiakeris, 10–40(50) cm aukščio, daugiastiebis, su kuokštinėmis šaknimis, be šliaužiančių šakniastiebių augalas. Stiebai laibi, standūs, neryškiai tribriauniai, bukomis briaunomis, beveik apvalūs, vagoti, ypač viršutinėje dalyje, šiurkštūs, ilgesni už lapus, pamate apsiausti tamsiai rudų makščių, su pernykščių lapų plaušų liekanomis. Lapai ploni, standūs, siauro, negilaus lovelio pavidalo, beveik siūliški, tribriauniai, šiurkščiais kraštais. Žiedynas – iš kuokelinių arba piestelinių žiedų susidedanti varputė. Kuokelinių žiedų varputės 1,2–2,5 cm ilgio, siaurai cilindriškos; jų pažiedės pailgai kiaušiniškos, auksiškai rusvos su plačiais, balsvais, plėviniais kraštais. Piestelinių žiedų varputės 0,8–2 cm ilgio, pailgai cilindriškos, retos, su atsilošusiais ir žemyn atlenktais maišeliais; jų pažiedės kiaušiškos, labai smailios, su skiauterėta gysla per vidurį, rausvai rudos, šviesesniais plėviniais pakraščiais, trumpesnės už maišelius.
Liekninė viksva (lot. Carex davalliana, angl. Davall’s sedge, vok. Torf-Segge; Davalls Segge) – viksvuolinių (Cyperaceae) šeimos, viksvų genties daugiametis augalas.
Pelkinės viksvos pavadinimas kilo iš lotyniškų žodžių: „carex“ – viksva, „davalliana“ – liekninė.
Daugiametis, dvinamis, tankiakeris, 10–40(50) cm aukščio, daugiastiebis, su kuokštinėmis šaknimis, be šliaužiančių šakniastiebių augalas. Stiebai laibi, standūs, neryškiai tribriauniai, bukomis briaunomis, beveik apvalūs, vagoti, ypač viršutinėje dalyje, šiurkštūs, ilgesni už lapus, pamate apsiausti tamsiai rudų makščių, su pernykščių lapų plaušų liekanomis. Lapai ploni, standūs, siauro, negilaus lovelio pavidalo, beveik siūliški, tribriauniai, šiurkščiais kraštais. Žiedynas – iš kuokelinių arba piestelinių žiedų susidedanti varputė. Kuokelinių žiedų varputės 1,2–2,5 cm ilgio, siaurai cilindriškos; jų pažiedės pailgai kiaušiniškos, auksiškai rusvos su plačiais, balsvais, plėviniais kraštais. Piestelinių žiedų varputės 0,8–2 cm ilgio, pailgai cilindriškos, retos, su atsilošusiais ir žemyn atlenktais maišeliais; jų pažiedės kiaušiškos, labai smailios, su skiauterėta gysla per vidurį, rausvai rudos, šviesesniais plėviniais pakraščiais, trumpesnės už maišelius.
Daugiau…
Hunai (iš gr. 'Hunnoi', lot. 'Chunni, Hunni') – klajoklių genčių sąjunga, susiformavusi II–IV a. iš Pauralės klajoklių genčių ugrų ir sarmatų bei tiurkų šiongnu, atvykusių ten iš Vidurinės Azijos. Iširo V a. Kad galima būtų atskirti nuo kitų hunų (žr sąrašą apačioje), dar vadinami Europiniais hunais.
Turinys
    1 Istorija
        1.1 Kilmė
        1.2 Migracijos
        1.3 Įsitvirtinimas Panonijoje ir Atila
        1.4 Žlugimas
    2 Kiti hunai
Istorija
Kilmė
Spėjama, kad hunai buvo vakarinė šiongnu genčių atšaka, kuri pradėjo migracijas iš Mongolijos plynaukštės, Han laikotarpio Kinijai vykdant agresyvius užkariavimus. Jie susiformavo Kazachų stepės teritorijoje, iš kur ir pradėjo savo migracijas į vakarus.
Migracijos
IV amžiaus 8-ame dešimtmetyje hunai ėmė keliauti į vakarus taip suteikdami impulsą Didžiajam tautų kraustymuisi. Užkariavę Šiaurės Kaukazo alanus, jie perėjo per Doną ir sumušė Šiaurės Juodosios jūros pakrantėje gyvenusius gotus. Hunams pakluso didžioji dalis ostrogotų (gyvenę Dniepro žemupyje) ir privertė visigotus pasitraukti į Trakiją (sritis rytiniuose Balkanuose, tarp Egėjo jūros, Juodosios jūros ir Marmuro jūros).
Po to perėjo Kaukazą, nusiaubė Siriją ir Kapadokiją (Mažojoje Azijoje).
Įsitvirtinimas Panonijoje ir Atila
Hunų kariai (XIX a. paveikslas)
V a. pradžioje hunai įsikūrė Panonijoje (Romos provincija dešiniajame Dunojaus krante, dabartinė Vengrija), puldinėjo Bizantiją ir iki V a. buvo romėnų sąjungininkai prieš germanų gentis. Graikų autoriai hunus vadina vienaakiais, matyt, iškreipę informaciją apie siauras azijiečių akis.
433 m. mirė hunų vadas Rugila. Valdžia atiteko jo brolio vaikams – Atilai ir Bledai. Valdant Atilai ir Bledai, hunų imperijos politika labai pasikeitė. 441 m. hunai įsiveržė į Balkanus ir nusiaubė 70 miestų. 445 m. Atila nužudė brolį Bledą ir ėmė valdyti vienas. 451 m. Atila įsiveržė į Graikiją. Jo kariuomenę sudarė ostgotai, gepidai, herulai, rūgai, alemanai, dalis frankų, burgundų ir tiuringų.
Vėliau hunai sutriuškino burgundų karalystę dabartinės Prancūzijos pietuose, pasiekė Orleaną ir pasuko į šiaurės vakarus.
Prieš Atilą stojo garsus romėnų karvedys Aecijus. Mūšyje Katalūno lauke prie Marnos, pasak įvairių vertinimų, dalyvavo pusė milijono žmonių, tačiau moksliniai skaičiavimai rodo kur kas nuosaikesnius dydžius. Trečdalis jų žuvo. Patyręs didelius nuostolius, Atila atsitraukė, o Aecijus nebeturėjo jėgų persekioti.
452 m. Atila patraukė į Italiją, nutaręs priešus mušti po vieną. Romėnai bijojo į pagalbą kviesti tuos, kurie jiems talkininkavo Galijoje – pastarųjų bijojo ne mažiau nei hunų. Atila paėmė pačią svarbiausią Romos tvirtovę Akvilėją, nusiaubė Po upės slėnį ir patraukė prie Romos. Romėnai pasiūlė Atilai išpirką, kasmetinę duoklę ir separatinę taiką. Atila sutiko pasitraukti, nes dėl neįprasto klimato jo kariuomenėje plito ligos.
Žlugimas
453 m. Atila vedė burgundų princesę ir pirmąją naktį staiga mirė. Jordanas sako, kad Atila buvo išgėręs labai daug vyno. Jis paliko 70 vaikų. Ne visi galėjo pretenduoti į sostą, tačiau valstybei sužlugdyti pretendentų pakako. Įvairios gentys ėmė palaikyti skirtingus pretendentus.
Dalis hunų buvo sutriuškinta 463 m. jiems susidūrus su gotais prie Dunojaus.
Hunai netikėtai patyrė smūgį ir iš rytų. Pamyro kalniečiai tuomet kūrė valstybę Vidurinėje Azijoje ir pastūmėjo Pauralės bulgarus į vakarus, o šie smogė hunams. Hunų valstybė nustojo egzistuoti. 471 m. dalis hunų pasiprašė prieglobsčio Bizantijoje ir buvo apgyvendinta Dobrudžoje. Kita dalis apsistojo prie Volgos ir tapo čiuvašų protėviais. Iš Atilos sūnaus save kildino Bulgarijos valstybės kūrėjas Asparuchas. Su hunų palikuonimis, remiantis vardais, bandomi tapatinti VI a. į Europą įsiveržę avarai.Eurialė („toli klajojanti“) graikų mitologijoje – mitinė pabaisa, viena iš trijų seserų gorgonių, Keto ir Forkino dukra, jos seserys yra Steno ir Medūza. Steno ir Eurialė buvo nemirtingos, ir tik vienintelė Medūza buvo mirtinga. Su Poseidonu turėjo sūnų Orioną, didvyrį tapusi medžiotojo archetipu. Gorgonė vaizduojama plačiu veidu, išplėstomis akimis, auksiniais sparnais, kūną dengė slibino žvynai, rankos varinės su aštriais nagais, vietoj plaukų ant jų galvų augo nuodingos gyvatės. Pražiotoje burnoje styrojo aštrios kaip durklai iltys, raudonas liežuvis karojo iš plačios burnos.
Paverkniai – kaimas Birštono savivaldybėje, prie Verknės ir Nemuno santakos. Priklauso Nemuno kilpų regioniniam parkui. Kaime stūkso Paverknių piliakalnis, dar vadinamas Ginkaus kalnu, Žideikonių arba Kisieliškių piliakalniu. XI–XII a. čia stovėjo medinė pilaitė, kuri du kartus buvo priešų užpulta ir sudeginta. Ant piliakalnio švenčiamos Joninės. Dalis piliakalnio nuslinkusi į Verknės upę.
Gerklažiočiai šamukai (lot. Hypostomus) – dygiųjų skujažvynių šamukų (Loricariidae) šeimos žuvų gentis.
Labai didelė rūšių skaičiumi gentis. Žinoma apie 130 rūšių. Nuo artimiausiai giminingų genčių Glyptoperichthys ir Liposarcus jos skiriasi keliais požymiais. Pats ryškiausias požymis – tai nedidelis (septyni) žuvų nugarinio peleko stipinų skaičius. Paplitusios Pietų Amerikos gėluose vandenyse, tiek didelėse upėse, tiek ir upokšniuose. Akvariumuose auginamos vos kelios rūšys.
