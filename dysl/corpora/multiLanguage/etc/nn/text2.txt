Oboen er om lag 60 cm lang, og ein får dei ulike tonane ved å tette eller opne klaffar. På 1800-talet vart klaffesystemet støtt utvikla til det systemet oboen har i dag. Oboen var eit av de fyrste treblåsinstrumenta som fekk fast plass i symfoniorkesteret.
Wolfermann slo seg inn i verdseliten i spydkast i 1968, då han som best kasta 82,18 m. Han vart nummer to i den vesttyske meisterskapen bak Hermann Salomon, den beste vesttyske spydkastaren gjennom 1960-talet. Sesongen vart avslutta med OL-tur til Mexico, der han var langt unna å kvalifisere seg til finalen. Året etter, i 1969, vart han vesttysk meister framom førnemnde Salomon. Den store framgangen kom i 1970-sesongen, då han fleire gongar forbetra den vesttyske rekorden, sist til 86,46 m i september månad. Atter vart han vesttysk meister, noko han også vart i 1971. I 1971-sesongen nådde han 86,28 m, noko som gav han ein femteplass på årsstatistikken. Han vart nummer seks i europameisterskapen i Helsingfors.
I juni 1972 sette Wolfermann vesttysk rekord med 86,80 m i landskampen mellom Vest-Tyskland og Sovjetunionen i Augsburg. Han vart likevel klart slått av Jānis Lūsis, som vann med 89,38 m. Wolfermann auka den vesttyske rekorden til 87,20 m den 1. juli, nok ein gong i Augsburg. Midt i august la han på heile tre meter, til 90,40 m. Likevel var Lūsis den store favoritten til det olympiske spydgullet, ettersom han hadde sett verdsrekord med 93,80 m i Stockholm i juni. Den olympiske spydfinalen i München fann stad 3. september framom eit fullsett stadion, 75 000 tilskodarar. Lūsis opna med sterke 88,88 m i fyrste omgangen, og la på til 89,54 m i tredje omgang. Wolfermann låg på andreplassen etter 86,68 i fyrste omgang, og forbetra denne til 88,40 m i fjerde omgang. I femte omgang smelte han til med til med 90,48 m, ny olympisk rekord og vesttysk rekord. Lūsis svara i siste omgang med eit kjempekast, men 90,46 m var to cm for kort til å kapre gullmedaljen.
5. mai 1973 sette Wolfermann ny verdsrekord i spydkast med eit kast på 94,08 m i Leverkusen. Seinare i sesongen vann han spydkast-tevlinga i Europacupen for landslag, der han atter vart Lūsis sin overmann. Han tok elles sin femte strake vesttyske meistertittel, og året etter den sjette. Hans lengste kast i 1974-sesongen målte 88,26 m, berre finnen Hannu Siitonen kasta lenger, og under europameisterskapen i Roma i 1974 vart Wolfermann nummer fem.
I 1975 fekk Wolfermann si andre sølvmedalje i eit vesttysk meisterskap, bak den nye vesttyske meisterkastaren, Michael Wessing. Wolfermann makta ikkje å kvalifisere seg til Vest-Tysklands OL-tropp i 1976 og la opp i 1978.
Teymur Rəcəbov, eller med engelsk skrivemåte Teimour Radjabov, (fødd 12. mars 1987) i Baku, er ein stormeister i sjakk frå Aserbajdsjan. På FIDE si ratingliste per september 2009 var Rəcəbov rangert som verdas 7. beste spelar med 2757. Den høgaste ratingen hans var 2761 i januar 2009.
Teymur Rəcəbov var eit sjakk-vidunderbarn, og klarte krava til å bli stormeister i sjakk i ein alder av berre 14 år og 14 dagar. Dette gir han femteplassen på lista over yngste stormeistrar gjennom tidene.
Han var lenge verdas beste junior, til han gjekk for aldersgrensa, og toppa lista over verdas sterkaste juniorspelarar - som då kom 4 gongar i året - 14 gongar.
Berre 15 år gamal slo Rəcəbov den tidlegare verdmeisteren, Garri Kasparov, med dei svarte brikkene i Linares-turneringa i sjakk.
Étampes er ein kommune i dei sørlege forstadane til Paris i Frankrike, men har status som by. Han ligg 48,1 km frå sentrum av Paris, og er sous-préfecture (underprefektur) i departementet Essonne.
Étampes, i lag med nabokommunane Morigny-Champigny og Brières-les-Scellés, dannar eit byområde med 26 604 innbyggjarar (1999). Dette urbane området er ein drabantby til Paris.
Historie
Étampes (latinsk: Stampae) eksisterte på byrjinga av 600-talet og tidleg i mellomalderen vart han ein del av den franske krona. I løpet av mellomalderen var det fleie rådsforsamlingar her og det mest kjende fann stad i 1130, som førte til at Innocent II vart rekna som den rettmessige paven. I 1652, under borgarkrigen Fronde vart byen hardt råka av dei kongelege troppane leia av Henri de la Tour d'Auvergne frå Turenne.
Hasselfors er ein svensk tettstad i Laxå kommun i Örebro län i landskapet Närke. Det ligg mellom dei to innsjøane Toften, der ein før fløyta tømmer, og Teen med fine badeplassar. I Hasselfors finst eit naturreservat og ein nesten 400-årig brukshistorie, der Hasselfors Bruks AB drev jernhandsaming torvbryting samt skogbruk fram til 1996 då bruket blei avvikla og seld. Frå 1996 er det Sveaskog som driv skogsbruket. I Hasselfors bruksmuseum finst historia bevart.
Av andre føretak i Hasselfors finn ein Setra, som driv eit stort sagbruk basert på grantømmer. Jan. F. Andersen A/S driv kursverksemd og utstilling for veterinærar. Hasselfors skule er ein barneskule med eit 50-tals elevar. Hasselfors Värdshus gir høve for å få kjøpt mat.
I år 2005 hadde tettstaden 463 innbyggjarar.
Wupper er ei elv i Nordrhein-Westfalen i Tyskland, og ei av sideelvane til Rhinen frå høgre. Ho har sitt utspring nær Marienheide vest i Sauerland. Den øvre leia vert kalla Wipper. Elva er 113 km lang og renn gjennom byen Wuppertal der svevebanen Schwebebahn Wuppertal følgjer elva, like over elveleiet. Elfanten Tuffi hoppa i elva frå Schwebebahn 21. juli 1950.
Elva er ikkje framkommeleg for båtar og ligg i det tidlegare Hertugdømet Berg. Før industrialiseringa vart vatnet nytta i garveri. Tidleg industrialisering nytta seg av dei mange bekkane som renn ut i Wupper til vasskraft.
Elva vert kryssa av den høgaste jernbanebrua i Tyskland nær Müngsten mellom Remscheid og Solingen. Eit par kilometer lenger ned ligg Schloss Burg på ein ås ovanfor elva. Elva munnar ut i Rhinen i Leverkusen, sør for Düsseldorf.
Språk 	Afrikaans, albansk, arabisk, aserbajdsjansk, baskisk, bengalsk, bosnisk, bulgarsk, dansk, engelsk, esperanto, estisk, filippinsk, finsk, fransk, færøysk, georgisk, gresk, hebraisk, hindi, indonesisk, irsk, italiensk, islandsk, japansk, katalansk, kinesisk, koreansk, kroatisk, latin, latvisk, leet, litauisk, makedonsk, malayalam, malayisk, maltesisk, nederlandsk, nepalsk, norsk (bokmål og nynorsk), persisk, polsk, portugisisk, punjabi, rumensk, russisk, serbisk, slovakisk, slovensk, spansk, svensk, swahili, tamilsk, telugu, thai, tsjekkisk, tyrkisk, tysk, ukrainsk, ungarsk, vietnamesisk, walisisk
Eigar 	Mark Zuckerberg
Facebook er eit nettsamfunn. Det vart opphavleg laga for universitetsstudentar og fakultet i USA, men har sidan spreidd seg til å femne om vener, skular og geografiske område.[1]
Nettsamfunnet har over 1000 millionar månadlege brukarar på verdsbasis.[2]
Brukarane lagar ein profil som inneheld personleg informasjon, bilete og interesser. Deretter kan dei opprette relasjonar til andre brukarar, utveksle private og offentlege meldingar og melde seg inn i ulike typar grupper.
Sida er gratis å bruke.
Innhaldsliste
1 Historie
2 Kritikk
3 Tilvisingar
4 Bakgrunnsstoff
Historie[endre | endre wikiteksten]
Nettstaden vart starta av Mark Zuckerberg, med hjelp frå Andrew McCollum og Eduardo Saverin, i februar 2004 under namnet Thefacebook. Zuckerberg var student ved Harvard University, og nettstaden var meint som eit internt nettverk for universitetsstudentar. I løpet av det første døgnet hadde 1200 Harvard-studentar registrert seg som brukarar, og i løpet av den første månaden var halvparten av studentane medlemer.
Ordet Facebook kjem frå skulekatalogar i USA, som vert delt ut til nye studentar på høgskuler og universitet.
26. september 2006 vart nettverket opna for alle med ei gyldig e-postadresse. I Noreg auka interessa rundt Facebook drastisk i første halvdel av 2007. Rundt årsskiftet var det registrert 3000 norske brukarar, i april 2007 var talet stige til ein stad mellom 80 000 og 170 000 [3].
Kritikk[endre | endre wikiteksten]
Ekspertar åtvarar mot å leggja ut mange personlege opplysningar på Facebook[4]. På dei fleste liknande venenettverk på internett er det vanleg å operera under «dekknamn», det vil seia at ein har eit kallenamn på profilen sin, medan det normale på denne staden er at profilen ligg under personane sitt fulle namn. Det er difor lett for utanforståande å finna detaljerte opplysningar om einskildpersonar. Ein kan sperra profilen sin for innsyn, men perifere vener vil likevel kunna sjå dei fleste opplysningar og bilete. I tillegg har Facebook eit regelverk som seier at Facebook når som helst kan endra regelverket. Så sjølv om ein les regelverket grundig, kan det vera vanskeleg å vita nøyaktig kva ein forpliktar seg til. Nokre konspirasjonsteoretikarar meiner jamvel at Facebook kan vera underlagt Sambandsstatane sine styresmakter, som eit verktøy for å overvaka folk[5].
Tilvisingar[endre | endre wikiteksten]
↑ www.knol.google.com: Facebook - en introduksjon
↑ ". Publisert 4. oktober 2012.
↑ «Facebook-feber» frå Aftenposten, publisert 26. april 2007
↑ Artikkel frå nettavisa na24
↑ Innlegg på diskusjonsforum
Bakgrunnsstoff[endre | endre wikiteksten]
www.facebook.com
Henta frå «https://nn.wikipedia.org/w/index.php?title=Facebook&oldid=2718788»
Kategoriar:
Internett
Nettsamfunn
Føretak som er med i PRISM
Navigasjonsmeny
Personlege verktøy
Opprett konto
Logg inn
Namnerom
Artikkel
Diskusjon
Variantar
Visningar
Les
Endre
Endre wikiteksten
Sjå historikken
Meir
Søk
Navigering
Hovudside
Arbeidskontoret
Samfunnshuset
Siste endringar
Tilfeldig side
Hjelp
Gåver
Kontakt
Skriv ut / eksporter
Opprett ei bok
Last ned som PDF
Utskriftsversjon
Verktøy
Lenkjer hit
Relaterte endringar
Last opp fil
Spesialsider
Fast lenkje
Sideinformasjon
Wikidata-element
Siter denne sida
På andre språk
Endra lenkjer
Sida vart sist endra 18. mai 2015 kl. 15:05.
All tekst er tilgjengeleg under Creative Commons-lisensen Namngjeving/Del på same vilkåra. Sjå Vilkår for detaljar.
Personvern
Om Wikipedia
Atterhald
Utviklarar
For mobil

