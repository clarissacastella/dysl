Niels Christian Lunding (19. februar 1795 i København – 26. juli 1871 på Frederiksberg) var en dansk officer, bror til Conrad Matthias og Vilhelm Lunding.
Karriere

Lunding begyndte som frikorporal og blev 1810 sekondløjtnant ved Kongens Regiment, 1812 i Ingeniørkorpset. 1815-40 var han ansat ved Korpsets Bygnings- og Fæstningstjeneste, dels i Holsten, dels i København, idet han 1820 forfremmedes til premierløjtnant, 1829 til stabskaptajn, 1834 til virkelig kaptajn og 1841 fik majors karakter.

1842 udnævntes han til chef for 1. ingeniørkompagni, men kom ved udnævnelsen til major 1844 atter tilbage til bygningsvæsnet (2. distrikt), medens han 1848 var fæstningsingeniør for København og som sådan ledede udførelsen af forskellige forsvarsarbejder. Kort efter krigens udbrud blev han dog kommandør for Feltingeniørdetachementet og deltog i slaget ved Slesvig samt i kampene ved Nybøl og Dybbøl, hvorefter han fik oberstløjtnants karakter. 1846 blev han Ridder af Dannebrog og 1848 Dannebrogsmand.

I vinteren 1848-49 overdrogs der ham forskellige projekteringsarbejder vedrørende Jyllands forsvar, hvoraf Fredericias fæstning udgjorde et væsentlig led, og trods mangel på arbejdskraft og pengemidler fik han dog dens forsvarsdygtighed forøget i en sådan grad, at Krigsministeriet efter hans tilskyndelse besluttede at holde den, da krigen udbrød på ny, idet Lunding 8. april udnævntes til kommandant.

Med sit store kendskab til fæstningen, sin sjældne arbejdsdygtighed, snarrådighed og store energi, var han den rette mand dertil. Ikke alene modstod han insurgenternes belejring, men forberedte udfaldet 6. juli ved omsigtsfulde foranstaltninger. Som belønning modtog han Kommandørkorset af Dannebrog, ligesom han kort efter blev virkelig oberst.

1852 ansattes Lunding som dirigerende stabsofficer ved Fæstningstjenesten i 1. Generalkommando og året efter i samme stilling i Holsten. To år senere kom han tilbage som midlertidig kommandant i Kastellet, men afgik 1856 fra Ingeniørkorpset og blev kommandant på Kronborg, idet der tildeltes ham generalmajors karakter.

Ved de truende krigsudsigter i december 1863 anmodedes han om på ny at overtage pladsen som kommandant i Fredericia, hvortil han straks var rede, skønt fæstningen til trods for de derpå anvendte arbejder endnu dengang var i dårlig stand. Efter at være ankommet dertil rådede han indtrængende til at opgive den, men dette ville ministeriet ikke.

Det beordrede ham til uopholdelig at sætte fæstningen i forsvarsstand, og han tog da fat med den gamle iver og ihærdighed, således at da preusserne og østerrigerne i marts viste sig uden for dens volde var den i stand til at udholde en belejring. Dertil kom det dog ikke; fjenden indskrænkede sig til et bombardement, og Lunding havde da let ved at afslå general Ludwig Karl Wilhelm von Gablenzs derpå følgende opfordring om overgivelse.

Under den nu følgende indeslutning arbejdede Lunding med kraft på fæstningens forstærkning, ligesom han lod foretage flere udfald og strejftog for at forulempe fjenden. Efter Dybbøls fald 18. april besluttede imidlertid regeringen at rømme Fredericia, og Lunding modtog ordren dertil den 26 samme måned, hvilket var et så hårdt slag for ham, at han nedlagde kommandoen og lod en anden lede rømningen.

Lunding, som i marts var blevet karakteriseret generalløjtnant, vendte, efter at krigen var endt, tilbage til Kronborg og benådedes 1867 med Storkorset af Dannebrog. Samme år afgik han som kommandant og sattes à la suite i hæren, medens Rigsdagen samme vinter bevilgede ham en særlig pension som anerkendelse af hans fortjenester af fædrelandet.

Han var en helstøbt personlighed, der med strenghed gennemførte, hvad han anså for ret og pligt, så at han var mere frygtet end elsket af sine underordnede; men netop disse egenskaber udkræves af en fæstningskommandant, og derfor vandt han sig et anset navn både 1849 og 1864.

Lunding var af udseende en høj, firskåren, kraftig mand, som var alt andet end smuk, og hans jævnligt snerrende, spydige udtalelser blev ikke bedre af et højst ubehageligt irriterende ansigtsudtryk, som han dog næppe var herre over.
Mindesmærker og gengivelser

Et mindesmærke for Lunding på Danmarks bastion i Fredericia afsløredes 6. juli 1899 med en buste af Andreas Paulsen.

Der findes to farvelagte tegninger ca. 1815 og 1820. Portrætmaleri af F.C. Lund. Posthumt maleri af August Jerndorff 1892 på Frederiksborgmuseet, gengivet i xylografi af H.P. Hansen samme år. Xylografi af samme 1871 efter fotografi af C.W. Roikjer.
Ellen Alvilde Dahl (døbt Ellen Alvilde Dinesen) (pseudonym Paracelsus) (13. september 1886 på Rungstedlund – 17. februar i 1959 i København) var en dansk forfatter.

Ellen Dinesen, der var Karen Blixens yngre søster, blev født på Rungstedlund i Nordsjælland som yngste datter af forfatteren, kaptajn Wilhelm Dinesen og Ingeborg Dinesen. Ellen Dahl blev i 1916 gift med godsejer og overretssagfører Knud Dahl (1876-1945), der i 1929 købte Sandbjerg Gods i Sandbjerg på Sundeved nord for Sønderborg efter lensgreve Christian Einar Revntlows død. Efter Knud Dahls død åbnede hun Sandbjerg for kulturpersonligheder og videnskabsmænd, og i 1954 skænkede hun godset til Aarhus Universitet. Ved hendes død i 1959 overtog universitetet den fulde dispositionsret over Sandbjerg Gods

1924 købte Ellen og Knud Dahl gården Nedre Strandkær på Mols af arkitekten Egil Fischer i 1924, og i 1941 lader de jorderne frede og skænker den videnskabelige brugsret af dem samt et i 1938 opkøbt husmandssted til Naturhistorisk Museum i Århus. Knud Dahl døde i 1945, og seks år senere, i 1951, skænker Ellen Dahl hele gården til museet, der siden da har brugt den som forsknings- og konferencecenter. Det samlede areal, som nu hedder Molslaboratoriet, er på ca. 150 ha. og omfatter såvel hede som overdrev, løvskov og græsningsskov. Der forskes bl.a. i jordbundsøkologi og landskabspleje samt generelt i flora og fauna i Mols Bjerge. Ellen Dahl beholdt selv et mindre areal omkring det sommerhus, hun fik Egil Fischer til at tegne til sig.

Hun skrev senere til Karen Blixen om, hvor meget hun savnede sin mand efter hans død, fordi hun følte, at hele hendes liv havde drejet sig om ham. I 1954 skænkede Ellen Dahl ejendommen til Aarhus Universitet, som ved hendes død i 1959 overtog den fulde dispositionsret over godset, der ved hjælp af et erhvervsdrivende fond uden tilskud af offentlige midler i dag driver kursusvirksomhed på godset.

Som forfatter skrev Ellen Dahl en række manuskripter under pseudonymet Paracelsus,[note 1], "Parabler" (Gyldendalske Boghandel, 1928), Introductioner (C.A Reitzels Forlag, 1931) og under eget navn "Vejrkalender" og Dansk Billedbog (Berlingske Forlag, 1941).

Hun købte Thomas Dinesens andel i ejendommen Rungstedlund og donerede den til Rungstedlundfonden.[1] Dette forhindrede en splittelse i familien og gav mulighed for, at Karen Blixens hus kunne bevares for eftertiden.

Ellen Dinesens gravsted er på Dybbøl Kirkegård, Dybbøl.Knut
Fra Wikipedia, den frie encyklopædi
Knut 24. marts 2007

Disambig bordered fade.svg For alternative betydninger, se Knut (flertydig). (Se også artikler, som begynder med Knut)

Knut (5. december 2006 i Zoologischer Garten i Berlin – 19. marts 2011[1][2]) var en isbjørneunge. Knut og hans tvillingebror, som var de første isbjørneunger i Berlin Zoo i 33 år, blev afvist af deres mor Tosca ved fødslen. Efter fire dage døde broderen, mens Knut blev opfostret af dyrepasser Thomas Dörflein.

Ved udgangen af juni 2007 vejede Knut 35 kg; ved indgangen til 2008 vejede han 108 kg.

Dyrepasseren Thomas Dörflein (13. oktober 1963 – 22 september 2008) opfostrede isbjørneungen Knut. Dörflein blev fundet død i sit hjem i 2008[3]. Obduktionen viste, at dødsårsagen var en blodprop.

Den 19. marts 2011 døde Knut i sit bur i Berlin Zoo. Han blev fundet flydende i vandet. Hans død blev derudover bevidnet af ca. 600-700 tilskuere. Dødsårsagen var epilepsi, arvet fra faderen, Lars.Saint Lucia er en østat i den østlige del af det Caribiske Hav på grænsen til Atlanterhavet. Det er en del af de små Antiller og er beliggende nord for øerne Saint Vincent og Grenadinerne og syd for Martinique.

Indholdsfortegnelse

1 Historie
2 Politiske forhold
3 Administrativ inddeling
4 Geografi
5 Økonomi
6 Befolkning
7 Kendte indbyggere
8 Eksterne henvisninger

Historie

Øen blev opdaget omkring 1500 af den spanske opdagelsesrejsende Juan de la Cosa. Saint Lucia har gentagne gange været skiftevis under britisk og fransk herredømme. 1814 blev øen britisk koloni. Øen fik selvstyre i 1967, og i 1979 blev Saint Lucia selvstændig.
Politiske forhold

Saint Lucia er et af de 16 Commonwealth-lande, hvor den britiske dronning Elizabeth II er overhoved. Landet er medlem af det Caribiske Fællesskab (CARICOM) og Organisationen for Østcaribiske Stater (OECS).
Administrativ inddeling
Saint Lucias kvarter

Saint Lucia er delt ind i 11 kvarterer som nogen gange bliver refereret til som distrikter af britiske kolonimyndigheder.

Anse la Raye Quarter
Castries Quarter
Choiseul Quarter
Dauphin Quarter
Dennery Quarter
Gros Islet Quarter
Laborie Quarter
Micoud Quarter
Praslin Quarter
Soufrière Quarter
Vieux Fort Quarter

Geografi

Den vulkanske ø Saint Lucia er mere bjergrig end mange andre caribiske øer. Det højeste punkt er Mount Gimie, som er 950 m højt.

Saint Lucias hovedstad er Castries, og her bor omkring en tredjedel af landets befolkning. Andre større byer er Gros Islet, Soufrière og Vieux Fort. Klimaet er tropisk med passatvinde. Det er regntid fra maj til august. Der forekommer vulkansk aktivitet og orkaner.
Økonomi

Bananindustrien er central for Saint Lucia. Det er dog også lykkedes at tiltrække udenlandske investeringer inden for især bankvirksomhed og turisme. Landet har den mest varierede fremstillingsvirksomhed i Østcaribien.
Befolkning

Befolkningen i Saint Lucia består mest af folk med afrikansk baggrund eller folk af blandet herkomst. Der er et indisk mindretal på ca. 3 %, og ca. 1 % af befolkningen har europæisk ophav. Det officielle sprog er engelsk, men der tales også et kreolsk sprog, der primært er baseret på fransk. Flertallet af befolkningen er katolikker (ca. 90 %) – den resterende del er anglikanere (3 %) eller tilhører andre trosretninger protestanter (7 %).
Kendte indbyggere

På trods af sin lidenhed har Saint Lucia fostret to Nobelprismodtagere: William Arthur Lewis, der modtog Nobelprisen i økonomi i 1979 for sin forskning inden for udviklingsøkonomi, samt Derek Walcott, der modtog Nobelprisen i litteratur i 1992. En tredje kendt indbygger er Joey Bada$$, der er en ung hip-hopper (født 1995). Han er amerikansk statsborger, men hans forældre er oprindeligt fra Saint Lucia.
[Luk]

Wikimedia Danmark holder Wikidag 2015 søndag den 20. september
(Læs her om sitenotice)
Facebook
Fra Wikipedia, den frie encyklopædi
Gå til: navigation, søg
Facebook
Facebook logo
URL-adresse 	www.facebook.com
Kommerciel? 	Ja
Sidens type 	Socialt netværk
Sprog 	Afrikaans, Bengali, bulgarsk, catalansk,
kinesisk, kinesisk (Traditionel), dansk,
engelsk, filippinsk, finsk, fransk,
frisisk, irsk, indonesisk, italiensk,
japansk, kroatisk, koreansk, kurdisk,
Malajisk, nederlandsk, norsk, polsk,
portugisisk, rumænsk, russisk, serbisk,
slovensk, slovakisk, spansk, svensk,
thai, tyrkisk, tjekkisk, tysk,
ungarsk, vietnamesisk, Walisisk, Færøsk
Registrering 	Ja
Hovedkontor 	USA Menlo Park, Californien
Ejer(e) 	Gennem Facebook, Inc.
bl.a. Mark Zuckerberg, Eduardo Saverin,
Dustin Moskovitz, Chris Hughes
Skabt af 	Mark Zuckerberg, Eduardo Saverin,
Andrew McCollum, Dustin Moskovitz,
Chris Hughes
Lanceret 	4. februar 2004
Indtægter 	4,27 milliarder USD (2011)
Sidens status 	Aktiv
Mark Zuckerberg, skaberen af Facebook.
Facebook hovedkvarteret i Palo Alto, Californien

Facebook børsnoteret som Facebook, Inc. (NASDAQ: FB ) er et onlinebaseret socialt netværk, og hjemmesiden er den mest besøgte af sin slags på hele World Wide Web. Siden har omkring halvanden milliard aktive brugere,[1] og hver dag kommer der 250.000 nye. Ordet Facebook refererer til de bøger, der uddeles på amerikanske universiteter med billeder af de studerende – det man i Danmark kender som en blå bog. Facebook bliver især benyttet til at lægge billeder ud på nettet, hvor man så kan dele dem med sine venner. Der bliver dagligt lagt 14 millioner billeder ud på Facebook.[2]

Indholdsfortegnelse

1 Historie
1.1 Økonomi
2 Facebook-grupper
2.1 Hadegrupper
3 Kritik af Facebook
3.1 Censur af links
4 Applikationer på Facebook
5 Statistik
6 Populærkultur
7 Eksterne henvisninger
7.1 Referencer

Historie[redigér | redigér wikikode]

Facebook blev oprettet i februar 2004 af Mark Zuckerberg, der studerede på Harvard, med støtte fra blandt andre Andrew McCollum og Eduardo Saverin. I starten var der kun adgang for studerende med en college- eller universitets-e-mail-adresse. Siden da er Facebook gjort tilgængelig for alle. Man kan vælge at indmelde sig i et eller flere netværk såsom skoler, arbejdspladser eller geografiske regioner. Siden giver brugerne mulighed for at samle sig i grupper og udveksle tekst og billeder, som man kan sætte på sin profilside. Samtidig kan man kommentere andres profiler ved at efterlade noter på deres sider. På Facebook kan anvendes diverse applikationer, fx quizzer, spil og filmanmeldelser. Applikationer kan sendes til ens kontaktlistepersoner, og man kan sammenligne eventuelle resultater. Siden april 2008 har man desuden kunnet chatte med de venner, der er online.

Facebook er verdens mest besøgte website [3]. Over 2,5 milliarder fotos bliver uploadet om måneden[4]. Samtidig er Facebook også det mest blokerede website på arbejdspladser[5].
Økonomi[redigér | redigér wikikode]

Facebook anslås at have en markedsværdi på omkring 50 milliarder dollars eller 270 millarder danske kroner[6]. Microsoft har vist interesse for at købe siden, men Mark Zuckerberg har ikke ønsket at sælge. Dog har Microsoft købt en andel i Facebook[7]. Facebook havde i 2009 en indtægt på 650 millioner dollars (2009)[8]
Facebook-grupper[redigér | redigér wikikode]

Da det er gratis at etablere Facebook-grupper benyttes denne funktion i meget høj grad, og den er med til at skabe kontakt mellem brugere, der ikke i forvejen kender hinanden[9]. Disse grupper tjener både morsomme og seriøse formål, og især de seriøse protestgrupper har fået stor medieopmærksomhed[9]. De fleste grupper benytter aldrig deres medlemsskare til at traditionelle foreninger eller græsrodsbevægelser, på trods af at brugerne er positivt indstillede over for sagen: En fjerdedel af 2277 adspurgte medlemmer af danske Facebook-grupper vil støtte en forening økonomisk[9] (Der skal dog tages højde for slacktivisme). Et eksempel på en Facebook-gruppe, der er blevet udviklet til en forening, er Den Republikanske Grundlovsbevægelse, der afholdt stiftende generalforsamling i juni 2009[10].

I 2013 udgav tænketanken Digitale Unge to undersøgelser, der afdækker unge og teenageres private og offentlige liv på sociale medier som Facebook. En af opdagelserne var blandt andet, at unge har udviklet sociale strategier for at beskytte deres privatliv i forhold til deres nære relationer. Et udbredt eksempel på sådan en strategi blandt de unge er at kommunikere via lukkede grupper på Facebook i stedet for at kommunikere offentligt på deres wall.
Hadegrupper[redigér | redigér wikikode]

Facebook har i sine officielle retningslinjer beskrevet at det ikke er tilladt at sprede hadefulde ytringer, herunder at stifte og deltage i hadegrupper[11]. Dog er Facebook meget tilbageholdende med at gribe ind overfor grupper, der overtræder disse retningslinjer[9]. Et eksempel herpå er en række hadegrupper, der blev oprettet mod en person, der i en periode var anholdt for mordet på Maria Møller Christensen[12].
Kritik af Facebook[redigér | redigér wikikode]

Der har fra flere sider været rejst kritik af Facebook, også med hensyn til rettighederne til det materiale der lægges på Facebook. Problemet er at Facebook ikke er under dansk lovgivning, og fordi serverne og virksomheden bag, befinder sig i USA[13]. Der er også blevet rejst kritik af Facebook fordi de fører en hård linje over for billeder man uploader. Adskillige brugere er f.eks. blevet slettet fordi man på billeder kunne se kvindens brystvorte imens hun ammede et spædbarn, dertil er mange brugere på Facebook også blevet slettet pga. pornografiske billeder af dem selv[14]. Udover krænkelse, pornografi osv. er Facebook også blevet omtalt, fordi en kvinde blev fyret, da hun kritiserede sit arbejde i et vægopslag[15].

Mange firmaer har besluttet at give deres medarbejdere en mundkurv på, når det handler om deres adfærd på Facebook.[16]
Censur af links[redigér | redigér wikikode]

Facebook censurerer links på brugerens profil, og i private emails. Censuren af links, er sat i system via firmaet Websense. Hvis et link kunne tænkes, at være anstødeligt markeres det automatisk med en advarsel, om at siden kan være skadelig for din computer. Dette sker ved en automatisk proces. Blokeringen af linket, kan fjernes efter henvendelse til Websense. Dette sker dog kun, hvis Websense er enig i klagen. Censuren foretages af firmaet Websense, der har opstillet en lang række kategorier for sider, der kunne tænkes at være anstødelige.[17]
Applikationer på Facebook[redigér | redigér wikikode]

Facebook har åbnet for et API, der muliggør at programmere interaktive applikationer, som Facebook-brugere kan integrere på deres profilsider og i deres brugerflade. Det har medført et væld af spil og værktøjer, der er blevet udviklet, og der er også eksempler på applikationer, der integrerer andre websites og Facebook. 10. februar 2010 blev XMPP integreret i Facebook Chat, således at man kan tilslutte sig til Facebook Chat med sin yndlings XMPP klient[18].
Statistik[redigér | redigér wikikode]

Anslåede tal fra Februar 2011[4]:

Aktive brugere: Over 1 milliard.
Billeder: 3.2 milliarder billeder bliver uploadet hver måned.
Statusopdateringer: 100 millioner hver dag.

Dato 	Antallet af
aktive brugere
december 2004 	1 million  
december 2005 	5,5 millioner
december 2006 	12 millioner
april 2007 	20 millioner
oktober 2007 	50 millioner
august 2008 	100 millioner
april 2009 	200 millioner
september 2009 	300 millioner
februar 2010 	400 millioner
juli 2010 	500 millioner
januar 2011 	600 millioner
maj 2011 	700 millioner
september 2011 	800 millioner
oktober 2011 	900 millioner
september 2012 	1 milliard
Populærkultur[redigér | redigér wikikode]

I 2010 udkom filmen The Social Network, som fortæller en historie om Facebook og Mark Zuckerberg, der i sin studietid får ideen til Facebook. Filmen omhandler problemerne mellem venner og partnere samt retssager i forbindelse med tyveri af ideen fra andre studerende, mens den selvfølgelig illustrerer Facebooks tidlige og yderst eksplosive udvikling.
Eksterne henvisninger[redigér | redigér wikikode]

Commons-logo.svg Wikimedia Commons har flere filer relateret til Facebook

Facebook

Referencer[redigér | redigér wikikode]

↑ Mark Zuckerbergs profil på Facebook Facebook, 30. juli 2015
↑ Sorensen, Chris (2008-03-07). "Has Facebook fatigue arrived?". Toronto Star. Hentet 2008-06-28.
↑ Alexa Top 500 Global Sites. 2011-02-20
↑ 4,0 4,1 Facebook statistics. 2009-12-14
↑ Facebook er den mest blokerede side på arbejdspladserne » Nyheder | newz.dk
↑ Facebook’s Net Worth is $50 Billion. 05-01-2011
↑ BusinessWeek: Microsoft and Facebook Hook Up. 2007-10-25
↑ «Facebook's revenue came in at $650 million last year, and is expected to reach $1.1 billion by the end of this year, Eric Eldon at Inside Facebook reports.»
↑ 9,0 9,1 9,2 9,3 Kristian Risager Larsen (2009-06-17). Politisk deltagelse via Facebook. Hentet 2009-12-14.
↑ Den republikanske grundlovsbevægelse stiftes i morgen, 180grader.dk 20. juni 2009.
↑ "Statement of Rights and Responsibilities". Facebook. 2009-12-21. Hentet 2010-01-28.
↑ Struck Westersø, Rikke (2010-01-07). "far: Stop hetzen mod 48-årig drabsigtet Marias far: Stop hetzen mod 48-årig drabsigtet". BT. Hentet 2010-01-28.
↑ Ang. Facebooks behandling af persondata – Forbrugerrådet
↑ What IS too hot for Facebook? Evidently, ME!(Nudity Warning) – Jodi Kasten – Open Salon
↑ Yes, insults on Facebook can still get you fired | Politics and Law – CNET News
↑ Politiken ERHVERV 18. MAR. 2011 KL. 23.53; Medarbejdere får Facebook-mundkurv på
↑ Websense censuren sat i system
↑ Facebook Chat Now Available Everywhere | Facebook

s·d·r
USA Virksomheder i NASDAQ-100-indekset (opdateret 06/11/2013)
Adobe • Akamai • Alexion Pharmaceuticals • Altera • Amazon.com • Amgen • Analog Devices • Apple • Applied Materials • Autodesk • ADP • Avago • Baidu • Bed Bath & Beyond • Biogen Idec • Broadcom • Catamaran Corporation • C.H. Robinson • CA Technologies • Celgene • Cerner • Charter Communications • Check Point • Cisco • Citrix • Cognizant • Comcast • Costco • Dell • Dentsply • DirecTV • Discovery Communications • Dollar Tree • eBay • Equinix • Expedia • Expeditors International • Express Scripts • F5 Networks • Facebook • Fastenal • Fiserv • Fossil • Garmin • Gilead Sciences • Google • Green Mountain Coffee Roasters • Henry Schein • Intel • Intuit • Intuitive Surgical • KLA Tencor • Kraft Foods • Liberty Global • Liberty Interactive • Liberty Media • Linear Technology • Mattel • Maxim Integrated • Microchip Technology • Micron Technology • Microsoft • Mondelēz International • Monster Beverage • Mylan • NetApp • Netflix • News Corporation • Nuance Communications • Nvidia • O'Reilly Auto Parts • Paccar • Paychex • Qualcomm • Randgold Resources • Regeneron Pharmaceuticals • Ross Stores • SanDisk • SBA Communications • Seagate • Sears • Sigma-Aldrich • Sirius XM Radio • Staples • Starbucks • Stericycle • Symantec • Tesla Motors • Texas Instruments • The Priceline Group • Verisk Analytics • Vertex Pharmaceuticals • Viacom • Vodafone • Western Digital • Whole Foods Market • Wynn Resorts • Xilinx • Yahoo!
Autoritetsdata 	

GND: 7679337-0

Hentet fra "https://da.wikipedia.org/w/index.php?title=Facebook&oldid=8290694"
Kategorier:

Selskaber noteret på NASDAQ
Facebook

Skjulte kategorier:

Commons-kategori på Wikidata er ens med lokal link
Wikipedia artikler med GND autoritetsdata-ID

Navigationsmenu
Personlige værktøjer

Opret konto
Log på

Navnerum

Artikel
Diskussion

Varianter

Visninger

Læs
Redigér
Redigér wikikode
Se historik

Mere

Søg
Navigation

Forside
Kategorier
Fremhævet indhold
Tilfældig side
Tilfældige artikler
Aktuelle begivenheder

Deltagelse

Velkommen
Skribentforside
Landsbybrønden
Projekter
Kalender
Seneste ændringer
Hjælp

Værktøjer

Hvad henviser hertil
Relaterede ændringer
Læg en fil op
Specialsider
Permanent link
Oplysninger om siden
Wikidata-emne
Citér denne side

Organisation

Donation
Kontakt Wikipedia
Wikimedia Danmark
GLAM

Udskriv/eksportér

Lav en bog
Download som PDF
Udskriftsvenlig udgave

Andre sprog

Acèh
Afrikaans
Akan
Alemannisch
አማርኛ
العربية
مصرى
অসমীয়া
Asturianu
Авар
Azərbaycanca
Boarisch
Žemaitėška
Bikol Central
Беларуская
Беларуская (тарашкевіца)‎
Български
Bahasa Banjar
বাংলা
Brezhoneg
Bosanski
Català
Нохчийн
Cebuano
کوردیی ناوەندی
Čeština
Чӑвашла
Cymraeg
Deutsch
Zazaki
Ελληνικά
Emiliàn e rumagnòl
English
Esperanto
Español
Eesti
Euskara
Estremeñu
فارسی
Suomi
Føroyskt
Français
Frysk
Gaeilge
贛語
Galego
Avañe'ẽ
𐌲𐌿𐍄𐌹𐍃𐌺
ગુજરાતી
Gaelg
Hausa
עברית
हिन्दी
Hrvatski
Magyar
Հայերեն
Bahasa Indonesia
Interlingue
Ilokano
Íslenska
Italiano
日本語
Basa Jawa
ქართული
Qaraqalpaqsha
Taqbaylit
Қазақша
ភាសាខ្មែរ
ಕನ್ನಡ
한국어
Kurdî
Кыргызча
Latina
Ladino
Lëtzebuergesch
Limburgs
Lumbaart
ລາວ
Lietuvių
Latviešu
मैथिली
Malagasy
Олык марий
Baso Minangkabau
Македонски
മലയാളം
Монгол
मराठी
Bahasa Melayu
Malti
မြန်မာဘာသာ
Эрзянь
مازِرونی
Nāhuatl
Plattdüütsch
Nedersaksies
नेपाली
Nederlands
Norsk nynorsk
Norsk bokmål
Diné bizaad
ଓଡ଼ିଆ
Ирон
ਪੰਜਾਬੀ
Kapampangan
Papiamentu
Deitsch
Polski
Piemontèis
پنجابی
پښتو
Português
Română
Русский
Kinyarwanda
संस्कृतम्
Саха тыла
Sicilianu
Scots
Srpskohrvatski / српскохрватски
සිංහල
Simple English
Slovenčina
Slovenščina
Soomaaliga
Shqip
Српски / srpski
Seeltersk
Basa Sunda
Svenska
Kiswahili
Ślůnski
தமிழ்
తెలుగు
Тоҷикӣ
ไทย
Tagalog
Türkçe
Татарча/tatarça
Тыва дыл
ئۇيغۇرچە / Uyghurche
Українська
اردو
Oʻzbekcha/ўзбекча
Vèneto
Vepsän kel’
Tiếng Việt
West-Vlams
Walon
Winaray
მარგალური
ייִדיש
中文
文言
Bân-lâm-gú
粵語
IsiZulu

Redigér links

Denne side blev senest ændret den 15. september 2015 kl. 16:54.
Tekst er tilgængelig under Creative Commons Navngivelse/Del på samme vilkår 3.0; yderligere betingelser kan være gældende. Se brugsbetingelserne for flere oplysninger.

Behandling af personlige oplysninger
Om Wikipedia
Forbehold
Udviklere
Mobilvisning
