Stadstatus word in die Verenigde Koninkryk deur die Britse monarg aan sekere munisipaliteite verleen. In 2014 was daar altesaam 69 nedersettings met stadstatus in die land, waarvan 51 in Engeland, 6 in Wallis, 7 in Skotland en 5 in Noord-Ierland. Stadstatus behels geen besondere regte regte nie, behalwe dat 'n nedersetting hom amptelik city (stad) mag noem. Nogtans is dit 'n gesogte titel vanweë die aansien wat 'n nedersetting met stadsregte geniet.
Daar is geen besondere kriteria vir die toekenning van stadsregte nie, alhoewel stadstatus in Engeland en Wallis tradisioneel aan nedersettings met diosesaankatedrale verleen is. Hierdie tradisie gaan terug tot die vroeë 1540's toe koning Hendrik VIII dioseses in ses Engelse nedersettings met katedrale gestig en stadsregte aan hulle toegeken het.
In Ierland is stadstatus net aan 'n betreklik klein aantal nedersettings verleen. So was daar in die gebied van die huidige Noord-Ierland voor die 19de eeu slegs twee stede. In Skotland het stadstatus nog tot in die 19de eeu geen besondere erkenning deur die staat geniet nie. In dié tyd het die tradisie om stadsregte aan bepaalde nedersettings toe te ken herleef. Engeland het die voortou in dié verband geneem deur stadstatus aan nedersettings met nuutgeboude katedrale te verleen. Skotland en Ierland het die Engelse voorbeeld later gevolg.
Vanaf die 20ste eeu was stadstatus nie langer tot katedraalstede beperk nie. Stadsregte is sedertdien volgens 'n verskeidenheid van kriteria, waaronder die inwonertal, aan nedersettings toegeken.
Burnham-on-Crouch is 'n dorp in die Engelse graafskap Essex. Die nedersetting is teen die noordoewer van die Crouchrivier geleë. Alhoewel die dorp net 7 600 inwoners het, is dit die hoofdorp van die Dengie-skiereland (ongeveer 20 000 inwoners).
Petrusburg is 'n klein landboudorp in die Vrystaat, in Suid-Afrika, tussen Bloemfontein en Kimberley. Die dorp is genoem na Petrus Albertus Venter. Sy boedel het die geld voorsien om die plaas Diepfontein te koop waarop die dorp uitgelê is.
Distrik
Gemengde boerdery word beoefen in die distrik van 3 000 km2 wat in 1863 uit die distrik Fauresmith gesny is. Skaapsboerdery is die belangrikste terwyl mielies en aartappels die belangrikste gewasse is. Daar is verskeie soutpanne in die omgewing. Die Slag van Poplar Grove het hier naby plaasgevind tydens die Tweede Vryheidsoorlog.
Sien ook
Gereformeerde kerk Petrusburg
Lys van dorpe in Suid-Afrika
Emmaus, middelpunt van Suid-Afrika, ongeveer 20 km van die dorp.
Agtergrond
John du Plessis is in 1868 op Cradock gebore waar sy vader NG leraar was. Hy was 'n knap leerling en van kleins af lief vir boeke. In 1893 behaal hy sy BD (Baccalaureusgraad in Godgeleerdheid) in Edinburgh, Skotland.
Vroeë loopbaan
Sy eerste gemeente was Zastron in die Vrystaat, vanwaar hy in 1899 na die NG gemeente Kaapstad se Seepunt-wyk vertrek. Tydens die Tweede Vryheidsoorlog was hy aan die mediese diens verbonde toe hy die Boere in die binneland pastoraal versorg het. Kort na die oorlog word hy die NG Kerk se eerste sendingsekretaris en in 1905 saakgelastigde, soos sy pa. Een van sy pligte was redakteur van die De Kerkbode. Ná 'n kort onderbreking word hy die eerste redakteur van die verenigde De Kerkbode en publiseer omstrede uitsprake in die blad. Dit het veroorsaak dat 'n leertug-saak van toe af geleidelik teen hom begin opbou het. Hy bedank in 1912 en onderneem 'n reuse-toer deur Afrika. Hieroor skryf hy 'n boek uit 'n sendingoogpunt. Hy het in 1911 'n boek oor die lewe van ds. Michiel Christiaan Vos geredigeer, van aantekeninge voorsien en laat uitgee.
In stryd met Kerk
Kort ná sy terugkeer word hy hoogleraar aan die Stellenbosse Kweekskool. Hy bevraagteken onder meer Moses se outeurskap van die eerste vyf boeke van die Ou Testament en Jesus se kennis van laasgenoemde testament, wat hom in omstredenheid dompel. Hy begin 'n blad, Het Zoeklicht, waarin hy kyk na die basis van geloof. Tydgenote het Du Plessis daarvan beskuldig dat hy 'n modernis was en verskeie dwaalleringe aangehang het.
Tussen 1928 en 1930 bemoei verskeie ringe en sinodes hulle hiermee. In 1932 slaag Du Plessis se appèl na die Hooggeregshof teen die kerk se hantering van sy saak. Later in dieselfde jaar stem die sinode hom nietemin uit sy hoogleraarsamp, hoewel hy sy pensioen en ander voordele kon behou.
Dood
Hy sterf in 1935 en word teen die Papegaaiberg by Stellenbosch begrawe. Van sy vriende laat maak 'n pienk marmergedenkteken wat later bekend word as "Pienk Piet". Dit het jare lank van die een staanplek na die ander op Stellenbosch geswerf en het uiteindelik in 2006 'n permanente staanplek op die Kweekskool se kampus gekry.
Erkenning
Uiteindelik word Du Plessis as knap akademikus en sendingkundige erken. Uit sy pen het onder meer 'n gesaghebbende biografie oor dr. Andrew Murray asook The History of Christian Missions verskyn.
Facebook is die wêreld se grootste en aktiefste sosiale netwerkwebwerf.[1] Teen Oktober 2012 het hy meer as 1 miljard gebruikers gehad, en meer as die helfte van hulle gebruik die mobiele weergawe van die webblad.[2] Facebook is in meer as twintig tale beskikbaar, waaronder Afrikaans. Die gebruik van Facebook is gratis. Nadat 'n gebruiker geregistreer is mag hy 'n persoonlike profiel skep, ander mense bevriend en boodskappe uitwissel. Daar is ook 'n reeks toepassings, soos byvoorbeeld speletjies of nuusartikels, waarvoor 'n gebruiker kan inteken.
Inhoud
1 Geskiedenis
1.1 Groei
2 Verwysings
3 Eksterne skakels
Geskiedenis[wysig | wysig bron]
Die eerste weergawe van Facebook was bekend as The Facebook en is op 4 Februarie 2004 van stapel gestuur. Die huidige uitvoerende direkteur van Facebook is Mark Zuckerberg en hy was destyds een van die medestigters gewees.
Aanvanklik was lidmaatskap tot slegs studente aan die Harvard Universiteit beskikbaar. Binne die eerste twee maande nadat die projek begin is, is die lidmaatskap tot ander universiteite, soos die Boston College, Boston Universiteit en die MIT, in die Boston-area, uitgebrei. Alle Ivy League-universiteite het terselfdertyd ook toegang tot lidmaatskap verkry.
Gedurende die daaropvolgende jaar is verskeie indiwiduele universiteite ook toegang tot die netwerk gebied. Langsamerhand was dit vir enige persoon wat 'n Amerikaanse kollege of universiteit .edu e-posadres gehad het, moontlik om by die netwerk aan te sluit. Daar was ook 'n aparte netwerk wat spesifiek vir Amerikaanse hoërskole geskep is.
Sedert 11 September 2006 kan enigiemand met 'n geldige e-posadres by Facebook aansluit[3], solank die persoon aan die ouderdomsvoorskrifte van die webwerf voldoen. Gebruikers van die diens kan kies om by een of meer subnetwerke aan te sluit, soos 'n hoërskool, werk, of geografiese gebied.
Groei[wysig | wysig bron]
Datum 	Aantal aktieve gebruikers
Desember 2004 	1 miljoen
Desember 2005 	5,5 miljoen
Desember 2006 	12 miljoen
April 2007 	20 miljoen
Oktober 2007 	50 miljoen
Augustus 2008 	100 miljoen
Januarie 2009 	150 miljoen
Februarie 2009 	175 miljoen
April 2009 	200 miljoen
Julie 2009 	250 miljoen
September 2009 	300 miljoen
Desember 2009 	350 miljoen
Februarie 2010 	400 miljoen
Julie 2010 	500 miljoen
Desember 2010 	600 miljoen
Januarie 2011 	650 miljoen
Februarie 2011 	680 miljoen[4]
April 2011 	700 miljoen
Julie 2011 	750 miljoen
Januarie 2012 	900 miljoen
4 Oktober 2012 	1 miljard
Verwysings[wysig | wysig bron]
↑ Kazeniac, Andy. "Social Networks: Facebook Takes Over Top Spot, Twitter Climbs", Compete Pulse blog, February 9, 2009. URL besoek op February 17, 2009.
↑ Sengupta, Somini. "Facebook's Prospects May Rest on Trove of Data", The New York Times, May 14, 2012. URL besoek op May 15, 2012.
↑ “Facebook: The Newest Fad in Marketing”. (HTML) Thinkubator: Facebook, the latest fad in marketing. URL besoek op 2007-07-25.
↑ Facebook krijgt elke dag 700.000 nieuwe profielen bij, hln.be
Eksterne skakels[wysig | wysig bron]
Facebook
With friends like this... - The ugly truth about the founders of Facebook In The Guardian, 2008-01-14
Ontsluit van "https://af.wikipedia.org/w/index.php?title=Facebook&oldid=1315808"
Kategorie:
Gemeenskapswebwerwe
Navigasie-keuseskerm
Persoonlike gereedskap
Skep gebruiker
Meld aan
Naamruimtes
Bladsy
Bespreking
Variante
Weergawes
Lees
Wysig
Wysig bron
Wys geskiedenis
Meer
Soek
Navigasie
Tuisblad
Gebruikersportaal
Geselshoekie
Onlangse wysigings
Lukrake bladsy
Hulp
Sandput
Skenkings
Druk/eksporteer
Skep boek
Laai af as PDF
Drukbare weergawe
Gereedskap
Skakels hierheen
Verwante veranderings
Spesiale bladsye
Permanente skakel
Bladinligting
Wikidata-item
Haal dié blad aan
Ander tale

Wysig skakels
Die bladsy is laas op 11 Januarie 2015 om 13:07 bygewerk.
Die teks is beskikbaar onder die lisensie Creative Commons Erkenning-Insgelyks Deel. Aanvullende voorwaardes kan moontlik ook van toepassing wees. Sien die Algemene Voorwaardes vir meer inligting.
Privaatheidsbeleid
Inligting oor Wikipedia
Voorbehoud
Ontwikkelaars
Selfoonweergawe

